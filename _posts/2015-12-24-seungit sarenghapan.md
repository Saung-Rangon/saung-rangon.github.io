---
published: true
title: 'Seungit Sarénghapan'
layout: post
tags: 
categories: 'ungkara-sunda'
author: Yusuphm
---

>```
Jungjunan...
Geuning seungit kembang téh ukur sarénghapan
>
Itu geura!
Kembang ligar sapatamanan
Jamparing nu ngabelesat
Néngtog ngarengatkeun jagat
Harepan geus ngajirim jadi lamunan
Nu diukir dina batu
Gelikna suling bet nurihan
Taya caritaeun, taya balakaeun
>
Dina uteuk pasoléngkrah ngaran anjeun
Kuring teuleum dina tunggara ieu haté
Haté nu ngukir ngaran salira
Ayeuna, seungitna kembang geus ilang
Katebak angin peuting
```
