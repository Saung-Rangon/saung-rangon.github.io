---
published: true
title: Leungiteun
layout: post
tags: 
categories: ungkara-sunda
author: Yusuphm
---

Rét deui, rét deui. Asa nyeri beuheung sosonggéteun anu dirérétan taya datang.
Ngarahuh asa melang, geus sababaraha poé taya béjana, kamana atuh nya?
```
"héy! nuju naon?"
"biasa wé nuju calik nyalsé"
"oh... nembé uih damel nya?"
"ti tadi uih mah, tos bérés sagala rupi, kantun nyalséna."
"pasti ibakmah teu acan nya? "
"terang waé, kin ah teu acan tuus késang"
```
Tara aya paguneman anu anéh atawa istiméwa mun ngobrol jeung manéhna mah,
tapi duka kumaha asa betah, kadang kala bisa méakeun itungan jam.
Mun pareng suwung karasa pisan kuring leungiteun. 
Rét deui, dirérét, angger taya datang. Boa-boa tos hilapnya. 
Rét deui kana kaca hp, angger euweuh béwara.
diceluk na fésbuk suwung, kitu deui dina aplikasi lian teu aya.
Ah! palias dumay, naha maké kudu kapikiran?
