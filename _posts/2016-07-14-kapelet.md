---
published: true
title: Kapélét
layout: post
tags: []
categories: ungkara-sunda
author: Yusuphm
---

>```
Wilujeng énjing anu geulis
Wilujeng siang anu lenjang
Wilujeng wengi anu wangi
Wilujeng janari ka anjeun anu dianti-anti
>
Aduh... iraha bisa saréna?
Ari kuring émut baé mah
Boa-boa ieu haté kapélét?
Sabab waruga jeung sukma teu sarua
Émut baé ka manéhna
>
Waktu tepung di talaga
Haté tetep misuka
Ka salira asih kabina-bina
Iraha atuh haté bisa lugina
Nyimpaykeun katresna anu sugema
>
Anjeun cimata cinta
Anjeun pangharepan katresna
Anjeun anu bakal méré sugema
Anjeun anu bakal neuleuman sagara lara
>
Astagfirullahal'adziim...
Nepi ka kieuna ari cinta
Nyiksa waruga kurasa
Nyiksik ati ku misuka
Nyacag rasa ku katresna
```
